##########
Iteracions
##########

Fem un petit repàs del que ja sabem programar amb els següents exercicis:

Pràctica 1. els cinc primers
============================

Desenvolupa un programama que escrigui els cinc primers enters
positius (0..4)

Pràctica 2. els cent primers
============================

Desenvolupa un programama que escrigui els cent primers enters
positius (0..99)

Pràctica 3. els *n* primers
===========================

Desenvolupa un programama que demani a l'usuari un número enter n i
escrigui els primers n enters positius.


Amb el que sabem fins ara, el primer exercici és molt fàcil. El segon
requereix una mica de paciència però també es pot fer (sort que no ens
demana els 1000 primers, oi?) Però el tercer… simplement no el podem
fer.

Les instruccions de control condicional (ex.
si…llavors…sinó…fsi) ens permeten canviar el flux d’execució,
escollint diferents camins segons el resultat d’una expressió.  En tot
cas, amb les estructures condicionals tota instrucció del programa es
executada com a molt una vegada.

De seguida en coneixerem d’estructures que ens permetran executar les
mateixes instruccions més d’una vegada. A aquestes estructures les
coneixem com a *estructures d'iteració* o també *bucles* o, en anglès
*loops*.

I és aquest el nou tema que treballarem!

En distingirem dos tipus principals d'estructures iteratives:

* els recorreguts: quan podem saber el nombre de cops que voldrem que es
  repeteixin

* les iteracions generals: quan el nombre de cops que volem que es
  repeteixi un codi està en funció de quelcom que no podem preveure fins
  que no executem el nostre codi.

Començarem pels recorreguts.

Quan podem saber el nombre de cops que volem que s'executi un determinat
codi, farem servir un tipus d'iteració que anomenarem *de recorregut*
perquè recorrerem, de la primera a la última, totes les vegades que volem
que s'executi el codi.

Començarem veient recorreguts numèrics i tot seguit passarem a altres
tipus de recorreguts més interessants.

Veurem:

.. toctree::
    :maxdepth: 1
    :titlesonly:

    recorreguts.numerics.pseudocodi.rst
    recorreguts.numerics.python.rst

----

*Ref. IP11* i *Ref. IP11.1*

