#############
Codi duplicat
#############

Recorda el codi amb el que hem solucionat el problema de, donat un nom
d'estudiant i la seva nota, indicar si l'estudiant ha superat o no la UF.

.. literalinclude:: _code/NotesEstudiantV01.java
   :language: java
   :linenos:

Suposem que ara, el nostre problema és el mateix però ara tenim tres
estudiants a mostrar.

Una possible solució seria:

.. literalinclude:: _code/NotesEstudiantV02.java
   :language: java
   :linenos:

Fixa't que, com ja teníem el procediment ``composaResultat(String, int)``,
el podem reaprofitar. Així simplement hem de crear un nou procediment que
composi els resultats de les tres estudiants.

Sort que eren tres i no 20 estudiants, oi?

Ara seriosament, però què estem fent? És que ja no tenim bucles?

Vinga, una nova versió:

.. literalinclude:: _code/NotesEstudiantV03.java
   :language: java
   :linenos:

Amb la incorporació d'arrays, el codi millora una mica. Amb tot, aquesta manera
de solucionar no acaba de fer el pes. 

Un dels problemes que presenta és que hem de suposar que els usuaris de
``composaResultatsDeTresEstudiants()`` faran servir la funció passant
el mateix nombre d'estudiants que de notes, i que aquests es corresponen
per cada posició. Aquest problema el resolem posant la nota als comentaris
de la funció i *creuant els dits* perquè els desenvolupadors el llegeixin.

Hi ha altres problemes de més difícil solució. Per exemple, què passaria
si, en comptes de tenir el nom de l'estudiant en una sola variable, el
tinguéssim separat en nom de pila i cognoms? Un altre cas, què suposaria
si en comptes de la UF actual, ens interessés indicar el nom i el codi de
la UF? i nom i el codi del mòdul?

Amb l'aproximació per arrays, aquest tipus de problemes ens porta a passar un
array per cada concepte (``nomEstudiant``, ``cognomsEstudiant``,
``notaEstudiantEnUF``, ``nomUF``, ``codiUF`` …) i assegurar-nos sempre que els
índexs de cada array coincideixen.

No seria genial disposar de quelcom que ens permetés agrupar tots aquests
conceptes en un concepte més gran, com ara **Resultat**?

.. _exercici_unes_quantes_fitxes_persona:

Exercici 2. ☞ Unes quantes fitxes de persones
=============================================

Crea una nova versió del programa ``InformePersona`` que vas desenvolupar a
:ref:`aquest exercici <exercici_fitxa_persona>`

Afegeix-hi un nou mòdul anomenat ``mostraFitxes()`` que rebi, en aquest ordre, els
següents paràmetres:

* ``String[] noms``

* ``String[] cognoms``

* ``int[] edats``

Pots suposar que tots tres arrays són de la mateixa longitud.

No cal que modifiquis el ``main()`` de la versió original.
