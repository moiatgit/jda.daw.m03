#########################
Instruccions d’assignació
#########################

En el moment que definim una variable, podem considerar que hi ha
reservat l'espai en memòria per a aquesta. El tipus permet determinar
tant la grandària d'aquest espai com la interpretació del seu
contingut.

Un cop declarada la variable amb un tipus determinat, la variable es
considera sense inicialitzar. És a dir, el seu valor encara és desconegut.

Hi ha llenguatges que ens permetran accedir a una variable sense
inicialitzar (potser donant-nos un avís) com ara el C.

En general, és perillós fer servir valors desconeguts en els nostres
programes.  Per aquesta raó, llenguatges com ara Java, no ens permetran
consultar el valor d'una variable sense que l'inicialitzem abans.

Finalment, llenguatges com Python ens obliguen a inicialitzar la variable
per a poder-la declarar.

Per a poder fer servir amb seguretat el valor d'una
variable, primer l'hem d'**inicialitzar** assignant-li un valor
inicial. Aquest valor el podrem canviar posteriorment amb noves
assignacions.

Java es preocuparà de no deixar-nos fer servir una variable sense inicialitzar. En el cas de Python
no hi ha perill, ni tant sols ens permet declarar una variable sense donar-li un valor!


Si bé ens centrarem de moment en la notació Python, ens pot ajudar a entendre una mica millor el
context si comparem l'assignació amb diferents llenguatges.

.. toctree::
    :maxdepth: 1

    assignacio_pseudocodi.rst
    assignacio_java.rst
    assignacio_python.rst
    assignacio_diagrama.rst
    assignacio_preguntes.rst


